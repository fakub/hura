---
title: "Praktické & Důležité"
weight: 3
header_menu: true
---

**:tent: Ubytování & zázemí.**
Zázemí kempu odpovídá přesně nám, tomu s kým se taháme a jaký život vedeme. Prostě trochu punk :slightly_smiling_face:
V kempu je 17 chatiček pro 2-3 lidi s postelemi bez elektřiny či topení. Je tu spousta místa pro obytky a spaní v autě/stanu. Pro všechny by se mělo najít místo na spaní v areálu. Kdo by ale měl zájem o nóblovější ubytování, doporučujem turistickou ubytovnu v Těchobuzi, nebo podobné ubytování v okolí.
Sprchy i záchody jsou na místě venkovní, leč keramické s teplou vodou :slightly_smiling_face:
Elektřina a případně topení jsou v hlavní místnosti, kam se přesunem v případě nepřízně počasí.

**:dress: Dresscode.**
Asi tušíte, že naše svatba nebude úplně vrchol formálnosti. Rádi bychom ale, aby obřad zůstal v slavnostním duchu. Pánové bude stačit košile a společenské kalhoty. Dámy jistě najdou nějaké pohodlné šaty. Obřad se bude konat v lese, takže pokud se vám podaří sladit do přírodních barev, bude to dokonalé.

Vzhledem k tomu, že obřad i párty budou venku, podpatky by mohly být trochu výzvou, kterou ovšem nikomu nerozmlouváme :wink: Obřad bude probíhat venku i v případě deště, tak zvažte deštníky.
V areálu není mnoho krytých prostor a večery mohou být chladné, takže si určitě vezměte i nějaké teplejší vrstvy. Počítejte taky s možností táboráku, takže si připravte oblečení, které budete moct pořádně vyudit.

Součástí areálu je také koupací jezírko, teplá káď a sauna. Pokud přijedete už v pátek, nezapomeňte si vzít plavky, nebo odvahu koupat se bez nich!
A vůbec, připravte se na lezení, pádlování, potápění, přežití v přírodě... nikdy nevíte, co se bude hodit :smile:

**:pray: Naše představa.**
Rádi naší svatbu nazýváme "poslední party před dospělým životem". Nebojte, dospělost nám stále moc nehrozí ani potom. Každopádně budeme rádi, když i vy své dospělácké starosti hodíte za hlavu a přijedete si s námi zapařit a naplno užít hravých radovánek. Pokud máte možnost hlídání, bude super, když ji využijete. Pokud máte hudební nástroj, bude skvělé když ho vezmete. A nakonec pokud skrýváte talent nejlepších tanečníků disco, budeme rádi když to pořádně rozbalíte!

Upozornění: v areálu není dovoleno mít psy :no_entry_sign: :poodle:

**:gift: Dary.**
Věcné dary prosím nevozte. Máme sice krásný, ale dost malý byt a ten je už plný surfů a kol
Pokud nás chcete obdarovat, hlavně doražte. A pokud byste chtěli přidat něco navíc, příspěvek na svatební cestu nám udělá radost.

[Google Form]: #
[<div class="form-container"><iframe src="https://docs.google.com/forms/d/e/1FAIpQLSd1-qRaRZxzQAw3O_Xuaot1jIDFbYHaYEj9mylAi1xJyjBaUQ/viewform?embedded=true" width="640" height="800" frameborder="0" marginheight="0" marginwidth="0">Loading…</iframe></div>]: #


